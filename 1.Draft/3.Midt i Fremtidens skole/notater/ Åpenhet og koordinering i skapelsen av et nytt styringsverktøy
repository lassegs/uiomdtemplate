

## Åpenhet og koordinering i skapelsen av et nytt styringsverktøy

På slutten av 1980-tallet kom Hernes-utvalget med en svært betydningsfull rapport som grep inn i forholdet mellom stat og skole. Skolefolket skulle ikke ha skolen som sitt eget territorie. Dette skjedde samtidig som man la ned skolestyrer og ga kommuenene mer ansvar som skoleeiere. I 2014 var det store streiker knyttet til 'normaliseringen' av arbeidet i skolen.

Hernes-utvalget var mye kritisert for å komme fra utsiden og å ikke forholde seg til lærerne. Ser man videre på Kvalitet-utvalgets arbeid var forsterket og mildnet de sentraliserte tendensene. Ludvigsen-utvalget var i motsetting forstatt som å være mer 'åpent'.

Dette var annerledes enn 1970-tallets reaksjonære bevegelse i skolen.. Radikaliseringen på denne tiden var oppfattet nettopp slik fordi lærerne gradvis hadde mistet sin rolle som representanter for nasjonalstaten. Utvidelsen av skolen sammenfalt med standardisering, samtidig som en den norske skolen forsøkte å bevare en stor grad av lokalt selvstyre. Læreplanen var sånn sett viktig.
Overgangen til ’målstyring’ skjedde når man omsider gikk vekk fra et strengt og omfattende lovverk for hvordan skoler skulle styres. På denne måten lot man seg inspirere av ideen om mass and class fra skolesystemet i USA, basert på et heterogent tilbud. Å skape slik heterogenitet har paradoksalt nok blitt en sentral verdi for regjeringen, til den grad at de tilogmed offisielt har fjernet seg fra ’enhetsskole prinsippet’ og snakket i LK06 eksklusivt om fellesskolen.

Poenget med utdanning i kunnskapssamfunnet var å utvikle en evne til å klare seg (dale). Kompetanse var derfor løsrevet fra faget. Dette var likevel et av de elementene med læreplanreformen Ludvigsen-utvalget kritiserte og påpekte at var misforstått i størst grad.




Den frie tilgjengeligheten til debatten på nett gjorde Fagfornyelsens arbeid ’åpent’; som forsker innen et annet felt ble jeg med relativt letthet deltagende i offentligheten; et stykke (sam)arbeid som knyttet sammen de forskjellige forumene, søkemotoren og nettsidene, og meg som en ’forsker’ og som kunne beskrives som å demonstrere styringspraksisens demokratiske performativitet og/eller form.
For å forstå hvordan de to læreplan delene var situert forskjellig var jeg nødt til å sette meg inn i læreplanverkenes historie og spørre hvordan læreplanen virket som en politisk teknologi.

I sin gjennomgang av de historiske ’lagene’ som underbygget dagens lærerrolle viser Fredrik Thue (2017) hvordan impulsen til å ’åpne opp skolefeltet’ i seg selv inngikk i en spesifikk form for analyse av lærerorganisasjonenes og pedagogikkens rolle og styringsproblemene i velferdsstaten på 1970- og 80-tallet. I sin presentasjon av utvalgets arbeid med fremtidens kompetanser refererte Sten Ludvigsen direkte til det skolepolitiske klima på denne tiden da han beskrev hvorfor utvalget hadde ment at skolen behøvde et ’solid kunnskapsgrunnlag’, slik som den første rapporten var sagt å ha skapt om  ’elevens læring i fremtidens skole’. Slik som han gjorde med forsidene på læreplanen kontrasterte Ludvigsen også det han beskrev som det «a-politiske» kunnskapsgrunnlaget i deres NOU med det som «det som på 1980-tallet... ville vært kalt for skolen, en politisk slagmark».

Det analytiske rammeverket Thue (ibid, s. 107-111) beskriver var tilknytet Gudmund Hernes som på slutten av 1980-tallet inntok en lignende rolle som Sten Ludvigsen selv innehadde i skapelsen av konteksten rundt de kommende reformene på 1990-tallet (videregående skolen i Reform 94 og grunnskolen Reform 97). NOU 1988, Med viten og vilje, situerte slik Thue beskriver innenfor en ny kontekst: Kunnskapssamfunnet. Thue (s.107) beskriver hvordan det:

«I Norge var... under Arbeiderpartiets regjeringstid i 1990-årene at utdanningspolitikken fikk en ny giv og en ny retning basert på en slik helhetlig samfunnsdiagnose. Gudmund Hernes fikk oppgaven, i en viss kontrast til partiets tradisjon: Han var verken en dreven realpolitiker eller en «nøytral» ekspert, men professor i sosiologi og en spissformulert intellektuell. Her kan man kanskje se noe symptomatisk: Ved terskelen til en ny situasjon som sosialdemokratiet slet med å få grep om, oppstod et spillerom for akademikere med definisjonsmakt, som sosiologen Anthony Giddens innenfor Blairs «New Labour».

Hernes sin rolle skilte seg likevel også på viktige områder fra Ludvigsens. Betydningen av Hernes’ mye omtalte egenrådighet i reformprosessen og slående spissformuleringer om betydningen av å skape nasjonal enhet gjennom en felles «kunnskapskanon» var i sin samtid og ettertid gjenstand for høyst ulike vurderinger. På den ene side var oppfattet som et avgjørende vendepunkt som markerer overgangen fra ett utdanningspolitisk regime til et annet, og på den annen side er de blitt karakterisert som en historisk parentes og som ’den statssentrerte nasjonsbyggingens svanesang i norsk skolehistorie’ (Telhaug & Mediås 2003, sitert i Thue, 2017, s. 107).

Det som er karakteristisk både med Ludvigsen-utvalget-rapportenes estetikk og innhold, samt den offentlige debatten rundt fagfornyelsen som fulgte, var måten dette var relatert til en global diskurs og informasjonsinfrastruktur tilhørende skolen selv. Slik som stadig ble repetert i presentasjonen av det kunnskapsgrunnlaget om elevenes læring som arbeidet med den kommende reformen bygget på bygget det på et konsensus blant forskere over hele verden.






### Profesjonsteoriens politikk

«Dragkampen mellom folkeskolens og den høyere skolens lærere om undervisningskompetansen i den nye ungdomsskolen kan ses som et eksempel på en jurisdiksjonsstrid mellom konkurrerende profesjoner (Abbott 1988). Lektorene og adjunktene oppviste i utgangspunktet klarere kjennetegn på å utgjøre en profesjon enn folkeskolelærerne: De hadde lang universitetsutdanning med en viss vitenskapelig skolering og stod høyere på den sosiale rangstigen. I 1960-årenes profesjonssosiologi ble lærerne, sammen med yrkesgrupper som sykepleiere og sosialarbeidere, klassifisert som «semi-profesjoner»: De hadde visse trekk til felles med de «egentlige» profesjonene, men stod markert under disse i utdanning, sosial status og grad av autonomi i yrkesutøvelsen (Etzioni mfl. 1969). For disse yrkesgruppene kunne jurisdiksjonsstrider med en sterkere profesjon være en spore til profesjonalisering. Sykepleierne utgjør et nærliggende eksempel: I 1960-årene vendte ledende norske sykepleiere seg mot amerikansk profesjonsteori i et forsøk på å hevde sin profesjonelle egenart overfor legene. Profesjonalitet ble av enkelte oppfattet som en måte å sekularisere sykepleiens kristne verdigrunnlag på, uten å gi avkall på yrkets etiske kjerne (Melby 1990, s. 279–280; Lund 2012).» (Thue, 2017, s. 101)

Star og Bowker har skrevet om dette.. hvordan sykepleierne ble usynlige.. samtidig som de formaliserte prosessene i arbeidet, samt de følelsesmessige aspektene. Det samme var viktig i utviklingen av en ny generell læreplan for skolen. For å fremstå som objektive måtte det etableres regler.

«Også lærerne hadde siden 1930-årene arbeidet for å sekularisere yrkets tradisjonelt kristne og nasjonale verdigrunnlag, ikke minst ved å gripe til den pedagogiske vitenskapen. Men jurisdiksjonsstriden med lektorene om den nye ungdomsskolen synes ikke å ha utløst noen tilsvarende systematisk interesse i lærerorganisasjonene for profesjonsteoriens problemstillinger. Det ligger nært å foreslå at fordi jurisdiksjonsstriden med lektorene i realiteten ble avgjort ad politisk vei, trengte ikke lærerne i samme grad som sykepleierne å reflektere kritisk over sin profesjonsstatus. Riktignok fremhevet de gjerne at de hadde en sterkere pedagogisk skolering fra lærerskolen enn sine universitetsutdannede kollegaer. Spissformulert kan det likevel hevdes at lærerne vant dragkampen om ungdomsskolen, ikke i kraft av sin status som vitenskapsbasert profesjon, men snarere på grunn av sin utdanningspolitiske allianse med det regjerende Arbeiderpartiet» (Thue, 2017, s. 101–102)

> Star og Bowker beskriver hvordan utviklingen av tredjepart aktører er med på å formalisere definisjoner. Jeg vil ikke gå inn i mye dybde her men vil se på hvordan IKT spilte inn i ideen om kvalitet (singularisering) hos kvalitetsutvalget.
