### Dybdelæring

På den annen side assossierte jeg det også med 'deep learning' og kunnstig intelligens.

Representanten fra firmaet sa at de drev med læringsanalyse, noe jeg da aldri hadde hørt om. Det jeg hadde fattet stor interesse for i denne perioden var utviklingen innen kunstig intelligens (KI) og prinsippene bak google sin nye DeepMind teknologi. Det ble sagt at google sin nye KI var en revolusjon. Ikke bare var det et sjokk for verden at programmet slo verdens beste menneskelige go-spiller på første forsøk, årevis før det ekspertene hadde anslått, men måten den gjorde dette på var helt ny. Mens IBM hadde utviklet et sjakk-spillende program som konsekvent slo verdens beste menneskelige spillere allerede på 90-tallet var dette en ’spesialisert’ teknologi. Seieren kunne altså tilskrives ingeniørene som hadde designet og bygget maskinen, mens teknologien som ble verdens beste go spiller i en større grad kunne tilskrives denne teknologien selv. Den hadde altså et selv. Dens evne til å fremstå som en egen agent – en ekte KI – var et resultat av at teknologien var ’generell’.

Når jeg fulgte disse nyhetene på Youtube var det nå en rekke klipp som fortalte om forskjellen på ’spesialisert’ og ’generell’ KI. Det virket som om dette var det store skillet mellom de formene for KI som vi hørte at spilte sjakk og den menneske-lignende KI man først begynte å forestille seg da Philip K. Dick i 1968 skrev *Do Androids Dream of Electric Sheep?* Den menneskelignende roboten som ikke lenger kan skilles fra mennesket selv fremstår som et så stort filosofisk og moralsk dilemma nettopp fordi kunstige former for intelligens både sammenlignes og blir holdt separert fra såkalt ’naturlig intelligens’ på grunnlag av menneskets ekstraordinære evner, slik som vår evne til språk, problemløsning osv. Som en venn som er ingeniør og jobber med Stor Data sa til meg er ’greia med KI er at hver gang noen tilsynelatende bygger en maskin som gjør det bare ekte KI før var sagt å skulle kunne flyttes grensen for oppfatningen av hva som er KI og hva som 'bare' er en maskin. Når man vet hvordan det gjøres er det mer som en kalkulator.’ Likevel sa flere at 2016 var det året da KI hadde blitt alment kjent. Ikke bare var nyhetene fulle av bilder av enda en stormester som måtte se seg slått av en datamaskin, men den amerikanske presidenten Barack Obama selv fremsto som gjeste-redaktør i en spesialutgave av teknoloigmagazinet Wired (2016) der utfordringene på ’frontlinjen’ av denne globale revolusjonen var diskutert.  Grunnen til at dybdelæring som en tilnærming til KI (maskinlæring) hadde fått så stor oppmerksomhet var fordi den var sagt å gå dypere.

Brosjyren der dybdelæring var promotert viste et produkt som het Conexus Engage, og ble sagt å være «Lærerens verktøy som støtter adaptive metoder og dybdelæring: vurdering for læring og gode tilbakemeldinger til eleven.» Conexus hadde også flere brosjyrer som promoterte andre produkter, selv om disse budskapene ikke var like ettertrykkelig reklamert. To av de andre produktene som var reklamert var Conexus Insight og Conexus Companion. Det første var sagt å være læringsanalyse for skoleledelse. Et program som «Samler og organiserer data og informasjon fra en rekke kilder i visuelle dashboard som legger til rette for kapasitetsbygging.» Det andre var «Et samhandlingsverktøy for bedre tverrfaglig innsats: Online dokumentasjon med rollebasert arbeidsflyt for å opprette, administrere og dele sensitiv informasjon på en sikker måte.»

På Insight brosjyren var avbildet en gruppe voksne. Gruppen var markert med ’organisasjon’ og rundt var det avbildet et sirkeldiagram som viste ordene ’definering – testing – evaluering – operasjonalisering’. På Companion brosjyren var det avbildet et enkelt barn hvor ordene ’dialog – prosess – dokumentasjon’ sirkulerte rundt. Engage brosjyren var sånn sett også litt annerledes. Isteden for ordet ’barn’ var det skrevet ’student’. Personen har skolesekken på og står ikke å ser på leseren slik som i de andre bildene, men er i full fart på vei et sted. Isteden for et sirkel diagram er det piler som strekker seg fra guttens kropp og ut i enkelte fraser, slik som ’evaluering for læring’,’ dybdelæring’, ’multidisiplinært’, ’adaptiv læring’, ’oppfølging’. Insight og Companion programmene knytter altså sammen en rekke aktører, enten dette er for å skape «en sterke organisasjoner som er samlet rundt en felles forståelse og med felles mål om kontinuerlig forbedring», eller et tverrfaglig samarbeid blant personer og institusjoner slik som PP-tjenesten, barneverntjenesten, fysioterapeuter, som ’beskriver ansvar og sikrer en sammenhengende oppfølging og kontroll’. På den annen side så var Engange programmet mer orientert mot den enkelte aktøren.

Enten aktøren var en student eller en robot virket metaforen konsistent, i den grad at dens handlingsrom (agency) var sagt å vokse på grunnlag av denne modellen for opplæring. Disse interne forskjellene mellom arbeidet med administrasjon, spesialpedagogikk og klasseledelse er ikke nytt, men dette gjør det ikke mindre bemerkelsesverdig at metaforene som dominerte debatten rundt KI den siste revolusjonen var å finne igjen på denne utdanningsteknologiske messen i Norge. En av grunnene til at dette virket interessant, eller rettere sag interesserende, var at Engage-programmet nettopp knyttet sammen en rekke konsepter jeg kjente ifra skolens reformarbeid.
