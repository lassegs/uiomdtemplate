
# Midt i Fremtidens skole

## Introduksjon

I dette kapitelet beskriver jeg mitt møte med den *digitaliserende* skolen og dybdelæring som en sak tilknyttet dens politikk. For å unngå å beskrive historien om digitaliseringen av skolen som en teknologi deterministisk prosess velger jeg å beskrive den med utgangspunkt i det organisatoriske arbeidet i skolen måten dette arbeidet flommer over inn i kontroverser og politiske (re)aksjoner. Læringen i skolen er utgangspunkt for dette kontroverset.

Jeg beskriver mitt møte med ’Fagfornyelsen’, den demokratiske prosessen som i vente av en kommende læreplanreform i 2020 åpnet opp en debatt rundt norsk skole og læreplanreformen Kunnskapsløftet fra 2006. Med utgangspunkt i deltagende observasjon jeg gjorde i en norsk ungdomsskole og en utdanningsteknologi-messe i 2016 forteller jeg om hvordan 'fornyelsen av fag og kompetanser' i skolen (derav Fagfornyelsen) ble (a)politisert i assosiasjon til en norsk offentlig utredning (NOU) kjent som Ludvigsen-utvalget. Jeg spør hvorfor denne demokratiske prosessen tok den formen det gjorde og dennes prosessens relasjon til det digitaliserende arbeidet. Det jeg så var at en nasjonal digitaliserings strategi var samskapt med nye former for 'lokal' utvikling. Nye former for ansvars og en ny rollefordeling i skolen som tilrettela for profesjonaliseringen av lærerne som 'fagpersoner' og administrasjonen som aktører i et teknologi-marked.
