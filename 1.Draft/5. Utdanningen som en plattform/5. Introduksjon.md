
# Utdanningen som en plattform

Hvem er størst, Microsoft eller Norge? Dette var spørsmålet jeg stilte meg selv tidlig høsten 2017, et år etter jeg først leste om Microsofts satsning innen utdanning og var på ungdomsskolen å observerte adopsjonen av Office 365. Disse aktørene var tilstede og synlige i elevenes, lærernes og administrasjonens hverdag, men uten om med referanse til bruken av ipads og Apple sine produkter i den offentlige debatten var denne typen knapt synlige i den akademiske litteraturen. Det var mye som ble skrevet om fremveksten av det som noen ganger ble kalt for 'digital education governance' og flere problematiserte den typen makt som store globale aktører innen utdanning slik som forlaget og/eller media konglomeratet Pearson. Deres makt ble assosiert med de store mengdene informasjon som disse kunne samle, noe som uten tvil var et spørsmål som var verdt å stille. Likevel kunne en si at de globale 'tech-gigantene' var for store til se. I forhold til skolen var Microsoft og Google bakgrunn, på samme måte som skolens gigantiske størrelser (globalt) var bakgrunn for en stadig voksende del av disse selskapenes virksomhet. Debatten assosiert med bruken av slike lesebrett omhandlet også ofte Apple som en *lukket* plattform, som sånn sett var synliggjort på grunn av måten en slik tilknytting til en spesifikk leverandør brøyt med prinsippet om *åpenhet*. Verdien av det åpne kunne sies å være assosiert med en slags 'nøytralitet'. En offentlig institusjons tilknytting til én leverandør kunne sies å undergrave det 'offentlige gode' (goods) assosiert med fri flyt av informasjon og kunnskap.

I dette kapitellet ser jeg på måten norsk skole reagerte på og tilpasser seg ny former for åpenhet og et endrende 'globalt' digitalt landskap. Samtidig spør jeg også hvordan kontroverser knyttet til 'for mye' åpenhet og endrende holdninger til bruken av internett-teknologi også belyste andre aspekter ved hvordan styringsregimet i utdanningen fungerte; hvordan læreplanen var utviklet som et markedsverktøy og hvordan nye allianser var skapt innen for det globaliserende økosystemet der Microsoft var en dominerende aktør. Dette var et marked der relasjonen mellom 'databehandlingsansvarlige' (skoleeier) og 'tjeneste-leverandører' (forlag og leverandører av utdanningsteknologi) ble mediert av statens arbeid med å posisjonere norge som et senter for ekspertise innen fremvoksende læringsanalytisk og læringsvitenskapelig felt. Jeg beskriver måten restruktureringen av utdanningssektoren og rekonfigurasjonen av relasjonen mellom «UDIR 2.0» og 'databehandlingsansvarlige' (skoleeier) var situert innen (grense)arbeidet med Fagfornyelsen. Dette gjør jeg igjennom å beskrive mine observasjoner innen fire forskjellige 'hybride forum' @callon2011essay, samtaler med to representanter fra UDIR og en fra Uninett/Unit over en periode på to år, fra høsten 2017 til våren 2019, min egen forståelse av teknologien.

Spørsmålene her er hvordan 'brukeropplevelsen' og dens 'dybde' (autonomi) politiseres i relasjon til reformen av læreplanen. Jeg spør hvordan Fagfornyelsen ble knyttet til fremtidens skole som *utdanningen-som-plattform* og regjeringens digitaliseringsstrategi i skolen. Og til slutt hvordan en infrastruktur for mobil data skapes igjennom en sterkere koordinasjon i relasjon til ikke-bevegelige mutable (fire) rom.
