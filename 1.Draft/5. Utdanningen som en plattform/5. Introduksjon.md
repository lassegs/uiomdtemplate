
# Utdanningen som en plattform

Hvem er størst, Microsoft eller Norge? Dette var spørsmålet jeg stilte meg selv tidlig høsten 2017, et år jeg først leste om Microsofts satsning innen utdanning og var på ungdomsskolen jeg kaller for «Mellomstad» for å observere adopsjonen av Office 365. Disse aktørene var tilstede og synlige i elevenes, lærernes og administrasjonens hverdag, men uten om med referanse til bruken av ipads og Apple sine produkter i skolen var disse knapt synlige i den akademiske og nasjonale debaten. Debatten assosiert med bruken av slike lesebrett omhandlet også ofte Apple som en *lukket* plattform, som sånn sett var synliggjort på grunn av måten en slik tilknytting til en spesifikk leverandør brøyt med prinsippet om *åpenhet*. Verdien av det åpne kunne sies å være assosiert med en slags 'nøytralitet'. En offentlig institusjons tilknytting til én leverandør kunne sies å undergrave det offentlige gode assosiert med fri flyt av informasjon og kunnskap. I dette kapitellet ser jeg på måten norsk skole reagerer på og tilpasser seg ny former for åpenhet og et endrende 'globalt' digitalt landskap.

I dette kapitellet beskriver jeg hvordan et handlingsrom skapes for norsk skole innenfor det globale økosystemene. I dette kapitellet beskriver jeg måten restruktureringen av utdanningssektoren og rekonfigurasjonen av relasjonen mellom «UDIR 2.0» og 'databehandlingsansvarlige' (skoleeier) var situert innen (grense)arbeidet med Fagfornyelsen. Jeg beskriver mitt møte med UDIR igjennom min deltagende observasjoner innen fire forskjellige 'hybride forum' @callon2011essay, samt samtaler med to representanter fra UDIR og en fra Uninett/Unit over en periode på to år, fra høsten 2017 til våren 2019. Mitt spørsmål er *hvordan 'brukeropplevelsen' og dens 'dybde' politiseres i relasjon til reformen av læreplanen*. Jeg observerer hvordan Fagfornyelsen ble knyttet til (ideen om) *utdanningen som en plattform* og regjeringens digitaliseringsstrategi i skolen.

Måten dybdelæring ble assosiert med evnen til å håndtere kompleksitet og forandring tilknyttes her en politikk der eleven er eier av 'sin' data og produksjonen av 'dypt' digitaliserte standarder for transporten av digitale objekter.
