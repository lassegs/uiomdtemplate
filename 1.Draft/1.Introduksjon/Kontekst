Utdanning sånn sett er assosiert med en ’tredje vei’ (third way) i dagens politiske klima, mellom høyre og venstre, og mellomstatlige og overstatlige styringsformer (Humburg, 2008, s.6). Denne styringsformen, som er sies å være karakterisert av ’frivillighet’, ’deltagelse’ og et ’kunnskapsproduserende’ mandat, baserer seg på det som er kalt den ’åpne koordinasjons metoden’ innen EU og EØS, samt et transnasjonalt rammeverk for standarder og måling. Slik Michel Foucault (2007) så godt beskrev representer utdanning i større og større grad en ’positiv makt’, der disiplin og straff ikke i like stor grad utøves av ’en’ sovereign (slik som kongen) som igjennom ’moralske verktøy’. Når stats- og regjeringssjefene i EU i 2000 vedtok at Europa innen 2010 skulle bli «verdens mest konkurransekraftige, kunnskapsbaserte økonomi på bærekraftig og sosialt grunnlag» var utdanning et av ti områder som tidligere ikke hadde inngått i politikkutvikling på europeisk nivå (Utdanningsforbundet, 2013, s.5). Dette var en anledning til bredt å ta i bruk en ny og annerledes styringsmetode som i prinsippet kunne gjøre det mulig å ha en felles tilnærming også innenfor områder som anses som nasjonalt følsomme og der EU ikke kan styre gjennom direktiver (Gornitzka, 2006). Utdanning var inkludert som en viktig bidragsyter til en felles strategi for økt vekst og sysselsetting i en kunnskapsbaserte økonomi, så vel som en åpning av utdanningssektoren mot innflytelse fra andre sektorer (Utdanningsforbundet, 2013, s.5).

Bakgrunnen for denne prosessen var dels knyttet til globalisering, den økende betydningen av IKT, og (relativt) svak vekst og høyere arbeidsledighet enn blant annet USA, som alt sammen ble videre konsolidert av resultatene av den første PISA-undersøkelsen blant OECD-landene. PISA-resultatene vakte som kjent stor oppsikt hos utdanningsmyndigheter i flere land og hos disse var det en utbredt holdning at noe måtte gjøres (ibid). Likevel har den avgjørende innvirkningen denne krisen hadde på utdanningens fremtid ikke fått særlig stor oppmerksomhet. Et overordnet siktemål ved den økonomiske tenkningen som dominerte OECD-landene siden 1990-årene, har ifølge den danske økonomen Ove K. Pedersen vært å beregne og i størst mulig grad eliminere avstanden mellom et lands produktivitetspotensial og dets faktiske produktivitet (2011, s. 125, sitert i Thue, 2017, s.108). Dette utgangspunktet må forståes i lys av det spekulative momentet som ga de tilhørende fremtidsløftene sin verdi.
