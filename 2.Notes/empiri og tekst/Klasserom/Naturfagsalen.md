
## Naturfagsalen

Allerede første time av den første dagen jeg var på skolen ble jeg tatt med for å se på den nye naturfagsalen. Naturfagsalen lå nede i første etasje, ved siden av kunst og håndverk salene, til tegning og sløyd, mat og helse-salen, eller heimkunnskapsalen som det brukte å hete. Rommet var nyoppusset og alt av vegger, bord og stoler var skinnende hvite. I motsetning til de fleste andre rom på huset hadde denne salen to separerte områder. Det sto runde bord (noe som i seg selv var bemerkelsesverdig) bakerst i salen, mens det lengst frem mot tavlen var to lange høye benker. Elevene som begynte å strøm inn i rommet da vi ankom satt seg langs disse benkene slik at de ble sittende sidelengs på rekker som strakk seg vekk fra tavlen. Det var tydelig at dette representerte laboratorium-benker, da det kom rør ned fra taket over benkene som kunne transportere eventuelle gasser rett ut av bygget. Det læreren likevel tok meg med dit for å vise var den nye 3D-projektoren. Dette var en forholdsvis dyr installasjon som kostet noe sånt som kr 50.000 som vist nok hadde stått omtrent ubrukt siden den var installert for et års tid tilbake.

Læreren koblet computeren sin til projektoren og det var tydelig at den ikke sto helt ubrukt. Dette spilte likevel inn i en politikk der mange skoler hadde brukt store summer på innkjøp av (såkalte) smart-tavler, som fylte hvert eneste rom. På Mellomstad var det Smart-tavler på grupperom og i møterom, men deres ’smarte’ funksjoner var en varende kilde til latter blant lærerne, slik som jeg overhørte på lunsj rommet. Jeg husket godt da disse tavlene kom til skoler over hele landet og vekket oppsikt i media ettersom skolene da også var i ferd med å gjøres smarte. Enkelte av lærerne hadde blitt sent på kurs hos leverandøren og ble omtalt som iherdige brukere, og som selv sa at de blant annet brukte den til å tegne på i geometrien i matten. Men de andre jeg snakket med lo bare mens de ba meg la være å spørre dem da det ikke hadde noe med dem å gjøre. «Jeg bruker ikke sånt. Jeg bruker det som en projektor».

På naturfagsalen låste læreren oss inn på et bakrom og låste så frem noen 3D-briller fra en skuff. Disse lå fortsatt i plastposer uåpnet. Slik hen fortalte hadde vaktmesteren kommet å installert den nye projektoren etter at rektor hadde prøvd den på en messe og likt opplevelsen. Lærerne manglet likevel programvare til å bruke disse 3D funksjonene og skulle vist også hatt tilgang til en eller annen plattform der de kunne laste ned objekter som elevene kunne studere i klassen. Det hele virket til å ha gått i glemme boken. Når jeg så rundt meg i klasserommet var det likevel også andre 3D objekter fra en annen tid på utstilling. I et glasskap som sto langs den en veggen var det en menneskekropp med uttakbare organer, samt andre organer i andre proporsjoner. Det var også en modell av et menneskelig skjelett stående i det ene hjørnet, akkurat som på et legekontor. Så vidt jeg visse var slike glasskap og figurer fast inventar i alle naturfagsaler. Jeg husket de godt fra tiden jeg selv startet på ungdomsskolen. Dette var alltid fascinerende objekter som det var gøy å leke med en sjelden gang, men aldri kunne jeg huske at de var del av undervisningen. Det samme virket som var tilfelle her.

Opplevelsen var en av å få lov til å besøke en medisinsk og/eller vitenskapelig verden. Når læreren etterhvert begynte undervisningen fant hun og alle elevene frem til samme side i sine digitale lærebøker, i nettleseren på sin PC. De hadde om celler og hvordan de var definert som ’levende’. Elevene hadde allerede gjennomgått stoffet i lekse på forhånd og i interaksjonen som utspilte seg forsøkte læreren å få elevene til å svare på spørsmål om de forskjellige prinsippene som definerte liv. Dynamikken mellom cellene som en ennå usammenhengende epistemisk ting, bestående av en liste med egenskaper som det fantes flere eksempler på, og elevene som allerede vitende personer med tilgang til eksempler fra verden der ute la grunnlaget for helheten i samtalen. Det faktum at elevene satt i nettlesere på datamaskin spilte også inn denne interaksjonen siden deres evne til å vite også var assosiert med søkemotoren, eller ’googling’. Selv om læreren tillot overraskende mye snakking blant elevene i timen sa hun tydelig nei når en av de mest urolige guttene ønsket å søke opp verdens raskeste plante i respons på prinsippet om at levende organismer beveget seg i jakt på næring.

Lærerens konsise nei var et abrupt brudd med dette lille eksperimentet sine premisser. Situasjonen kunne sånn sett sammenlignes med beskrivelsen Javier Lezaun (2007) gir av fokus gruppen som en teknologi for sosiale undersøkelser og en allsidig eksperimentell setting. I fokus gruppen som i klassen er gruppedynamikken brukt til å iscenesette og gi liv til en serie relevante individuelle meninger; en innsikt og data Lezaun beskriver at ikke er tenkt å være tilgjengelig i samme grad foruten den sosiale livligheten (liveness) funnet i gruppen. Fokus gruppens politikk og epistemologi er begge deler utledet fra spenningen implisitt i bruken av gruppen til å fremkalle autentiske individuelle meninger. Moderatoren er ansvarlig for å oppløse denne spenningen: de må sørge for at samtalen bidrar til å gi uttrykk for private og egenartede meninger mens de forhindrer fokus gruppen fra å utvikle seg til å bli et ’kollektiv;’ de er spurt om å strukturere en interaktiv prosess som bidrar til å fremkalle og klargjøre de mest private synene mens de reduserer restene av ’sosialitet’ fra prosessen til et minimum (ibid, s.130). Slik som i det iscenesatte møtet mellom individene i fokus gruppen kunne man si at en slik assosiasjon med den eksperimentelle situasjonen i laboratoriet vanligvis ikke har vært anerkjent til fordel for ideen om en ’naturlig’ kontakt mellom folk.

Orienteringen mot en form for uformell og naturlige samtale var et ideale innen reguleringen av gruppen og orienteringen av individers refleksivitet. Det fundamentale problemet kunne sies å være hvordan å vende samtalen vekk fra den eksperimentelle settingen ettersom former for refleksivitet som virket urelevant for læreren/mediatoren, angrep andre meninger i gruppen, og forsøk på å legge beslag på samtalen fort fremsto som former for sabotasje. Gutten som kunne sies å sabotere timen på Mellomstad hadde flere ganger kommet med forslag til svar på spørsmål som virket useriøse og/eller humoriøse ovenfor det gruppen prøvde på, men som heller ikke utviklet seg til å bli en kollektiv affære. Google-søket fremsto likevel nokså annerledes. Dette assosierte samtalen med et annet slags kollektiv og truet med å monopolisere den ved å etablere en autorativ mening tilknyttet mulige former ekspertise på nettet og søke-motorens måte å aggregere meninger i form av søk, klikk og linker. Dette var også en problemstilling som også minnet om at jeg ikke var noen klinisk fokusgruppe setting. Til tross for å være et strengt regulert rom på den måten at rommets utforming og møtet mellom disse menneskene alt sammen var forhåndsbestemt og tidligere utprøvd var det sosiale i situasjonen også tydelig.

Elevenes meninger representerte ikke kun sine egne men også kollektivets forhold til læremateriellet. Elevens eierskap over sin PC grep derfor inn i denne situasjonen og endret rommet drastisk. I motsetting til den dyre interaktive tavlen og den digitale boka som skolen begge deler hadde kjøpt inn truet søkemotoren med å utfordre læreren sin autorative figur som den som sto imellom det hver enkelt så og det kollektivet viste. For gutten kunne kanskje datamaskinen fremstå som et fascinerende objekt innenfor klasserommets ellers kjedelige landskap. I denne situasjonen opplevde jeg at et lys ble kastet på måten kollektivet av elever var interessert i samtalen, så sant denne interesseringen i tråd med Callon (1984) ANT terminologi definerte deres identitet som lærende individer. Dette var noe som elever som følte seg fengslet ikke i hele tatt behøvde å forstå som positivt, og måten han selv også spilte i overkant interessert i tematikken i klassen ble en refleksiv måte å gjøre eksplisitt måten de alle ’lekte’ vitenskapsfolk som bidro til den kollektive innsatsen: til skolen som et sosialt prosjekt.

Mediatoren i fokusgruppen var om å gjøre å la være å modifisere informantens eget følelsesuttrykk i fare for at den demokratiske diskusjonen som lå til grunn for den politiske epistemologien i det menings-skapende forumet fremsto som en autoritær arena. Dette var ikke på samme måte tilfelle i klassen der lærerens posisjon i klassen var som en voksen ovenfor barna. Medlemskapet i samfunnet betydde for elevene at de måtte følge et sett med instrukser. Når timen nesten var ferdig fortalte læreren at den neste uke skulle prøve å se på celler i mikroskop. Hen sa at elevene skulle deles inn i par og at de måtte være forsiktig med det dyre utstyret. I motsetting til elevenes PC tilhørte dette klasserommet og faget.

### diskusjon

Hvordan å forstå prosjektoren som noe som var knyttet til objekter som tillot spesifikke former for konstruktivistisk engasjment som re-produserte regionale rom i klasserommet.
