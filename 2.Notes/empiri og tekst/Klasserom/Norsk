
Computeren kunne sies å gi klassene tilgang til verden utenfor på helt nye måter. En Norsk-time jeg observerte demonstrerte dette på en god måte. Norsklæreren brukte smart-tavlen som var installert i hvert av klasserommene til å vise klassen en avisartikkel rett fra sin PC. Dette var en sak fra VG.no som handlet om innleggelsen av den legendariske massemorderen og kultlederen Charles Manson. Til tross for å være en avisartikkel slik som andre avisartikler kunne det også beskrives som en typisk nettartikkel som i større grad gjentok en historie som fortsatte å fasinere og som sansynligvis derfor fikk flere 'klicks' enn sakens natur ville tilsi.

Dette var en sak som fasinerte elevene, fordi den innehold fakta, eller virkelige historier, om drap, sex og en mann som trodde han var Jesus. Når læreren spurte klassen hva som gjorde dette til en artikkel sa noen at den inneholdt fakta. Når læreren spurte hva dette var svarte en at det var sant, før en annen litt etter sa at det var objektivt. Måten denne artikkelen var objektiv på var likevel ikke så lett å forstå med en gang. Hovedsaklig den faktaen artikkelen presenterte, utenom den velkjente historien, en rapport fra Associated Press om at Manson var transportert til et sykehus etter å ha opplevd problemer med hjertet. På rekursivt vis etablerte artikkelen seg som 'objektiv' ved å referere til andre kilder.

Dette sto i kontrast med eksempelet på en artikkel i boka, der elevene var presentert for en 'objektiv' skildring om observasjonen av en UFO i Norge. Historien inneholdt et lite paradoks, siden dette var snakk om observasjonen av et 'uidentifisertbart flygende objekt'. Denne historien var laget for elever på en annen måte. Den tok for seg de to sidene ved saken, historier om observasjoner på et sted i Norge over mange år og vitenskapfolks forklaringer på hva slags 'naturlig' fenomen dette kunne være om det ikke var snakk om et besøk av et utenomjordisk romskip.

Igjennom denne artikkelen kunne elevene lære å opptre som objektive igjennom teksten. Artikkelen på nett på den annen side viste elevene hvordan å opptre objektivt på internettet og kunne sies å fremstå mer virkelig.
