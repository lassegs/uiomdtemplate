
### KL06 materialiteter

Slik jeg kjente Kunnskapsløftet fra den tiden jeg selv jobbet som lærer i ungdomsskolen var i form av et nettverk av digitale ’sider’. Overraskende ofte, flere ganger i uken når jeg først begynte å arbeide i skolen, hjalp kollegier meg med å finne frem kompetansemål på nettsiden til Utdanningsdirektoratet som svar på det jeg skulle gjøre. Dette var på starten ekstremt forvirrende for meg som hverken greide å forstå meg på hvordan de mange forskjellige typene sidene i ’nettsiden’ hang sammen (logikken domenearkitekturen) eller forholdet mellom loven (det jeg måtte gjøre) og retningslinjene i læreplanen.

Skolen hadde laget dokumenter man så på og dette var i seg selv noe karakteristisk med for-skriften..
Læreplanen var en såkalt forskrift for opplæringsloven hvilke ville si «vedtak som gjelder rettigheter eller plikter til et ubestemt antall eller en ubestemt krets av personer;» (Forvaltningsloven § 2). Denne ’kretsen’ var imidlertid bestemt innenfor trinnene i skolen, som knyttet elevene til en rekke ferdigheter som var mer eller mindre eksplisitt beskrevet i tilknytting til dannelsen som eleven hadde rett på i det de gikk ut av 10. årige obligatoriske ut-dannelsen som var stadfestet i loven.

KL06 hadde aldri vært gitt ut i papirform og på denne måten var læreplanreformen fremstått som unik i internasjonal sammenheng. Arbeidet med det digitale formatet som læreplanens kompetansemål var publisert i startet i 2004-5 da de viste at det kom en reform i 06. I L97 foreslå læreplanen i bokform eller pdf. Ville digitalisere innholdet i læreplanen på en sånn måte at andre også kunne bruke data. UDIR skulle være en kunde av grep på linje med forlagene. Skulle ikke trykke et eneste eksemplar, og gikk vekk fra glossy bilder av kunstere.

SSB hadde sine egne sett med fagkoder, lånekassen hadde sin database og UDIR hadde sine exel ark. Med Grep hadde de behov for å se fagkodene sammen med innholdet i læreplanen. UDIR tok kontakt med disse aktørene og sa at de var eiere for av disse kodene og autorativ kilde. Kan se sammenhengen mellom hva elevene skal lære og hva de skal vurderes.

I KL06 var måten de forskjellige delene av læreplanen var oppdelt viktig for læreplanens performativitet og dette kunne ikke skilles fra den digitale tekstens materielle form. De spesifikke kompetansemålene som beskrev hva elevene skulle kunne før 2., 4., 7., og 10. årstrinn, samt i forskjellige deler og nivåer av videregående opplæring, var alle tenkt å bygge opp under det som i KL06 var kalt for de grunnleggende ferdighetene; å kunne skrive, muntlige ferdigheter, å kunne lese, å kunne regne, og digitale ferdigheter. I læreplanene som var å finne på UDIR sine nettsider hadde hvert fag hadde spesifisert hva de forskjellige grunnleggende ferdighetene betydde innen hvert fag, slik som Norsk eller Kunst og Håndverk. Måten de samme prinsippene var gjenskapt på tvers av de faglige kontekstene særegent for KL06 og var en kontroversiell del av reformen fordi den tydeliggjorde hvordan det nye kompetansebegrepet skilte seg fra den tradisjonelle forståelsen av kunnskap og dens rolle i utdanningen. Ikke minst også fordi ’digitale ferdigheter’ fikk en lovfestet rolle i skolen. Disse ferdighetene var avkuttet fra fagene og fagtradisjonene assosiert med lærerrollen, og de hadde verdi i seg selv.

Samtidig hadde de en virtuell karakter assosiert med ’det digitale’. Måten læreplanen var multippel (flerleddet og mangfoldig), eller flere enn en men færre enn mange, var blant annet vist i måten det å søke opp læreplanen i norsk oppga norsk, norsk tegnspråk, norsk for hørselshemmede, norsk for elever med samisk som førstespråk, grunnleggende norsk for språklige minoriteter, og norsk for språklige minoriteter med kort botid i Norge. Hver av disse læreplanene var karakterisert som en ’forside’ med linker til de forskjellige delene av læreplanen, som i tillegg til (sider for) kompetansemålene på forskjellige trinn og de grunnleggende ferdighetene (en del) innehadde en ’formål’ side, hovedområder, timetall, og vurdering. Den inneholdt også andre ressurser tilknyttet læreplanarbeidet i norsk og for alle fag, slik som kjennetegn på måloppnåelse. Slik var læreplanreformens form bevart i transport mellom forskjellige lokasjoner og kontekster samtidig som denne dokument-teknologien i seg selv lot seg gjennom gå en re-forming lokalt.
