
*Stabiliseringen av computeren og overflow*

Når Lasse hadde på seg en t-sjorte der det sto borte bra men 1.2.4342. best sa dette noe om hvordan computeren innehar forskjellige materialiteter for forskjellige grupper. 'Nerder' har av Kelty vært beskrevet som 'rekursive offentligheter' fordi de er med på å skape premissene for sin egen eksistens igjennom skapelsen av 'fri' programvare. Dette får det til å høres ut som om de skaper et gratis alternativ til 'normal' programvare, men igjennom Kelty sitt arbeid ser vi at dette er knyttet til idealer om en 'generell computer'.

I forsøket på å skape slike universelle standarder var det stadig overflow. Om vi forstår dette i forhold til det som tidligere har vært skrevet om 'liv' innen STS er det interessant å se hvordan disse rekursive miljøene har hatt en evne til å flyte utover de rammene satt for dem.

Det er også interessant å se på dette i sammenheng med 'generealiseringen av det digitale' forstått som "digitaliseringen av..", i dette tilfelle skolen. Både generealisering og digitalisering er pågående aktive prosesser som er tett knyttet opp til en ide om skalering som er integarl i sky-tjenester.

Jeg vil beskrive hvordan skapelsen av skyen som et miljø samtidig foregår igjennom en utbygging av den digitale infrastrukturen i skolen (eller en erstatning av fysisk infrastruktur) og igjennom en form for skalering som handler om proporsjoner, slik som måten en sky endrer proporsjonene i et landskap. Dette gjør jeg igjennom en beskrivelse av skyens infrastruktur - *i* skolen, innen datalagringhus og virksomhetsarkitektur, og i lovverk og internasjonale standarderiseringsprosesser - og hvordan dette er med på å gjøre læring til en global kunnskap.

Jeg tar også for meg åndsrett, eller det som på engelsk kalles for intelectual property rights (IPR), fordi dette ikke kan skilles fra måten computeren fremstår som fri, åpen og levende. Dette er også viktig i sammenheng med komposisjonen av data og produksjonen av det jeg kaller for "computert tenkning"; menneske-computeren, eller det som er beskrevet som daemon.
